het poolse oorlogskerkhof: 
Op dit ereveld liggen in Nederland gesneuvelde Poolse militairen uit de Tweede Wereldoorlog begraven. Zij behoorden oorspronkelijk tot de eenheden van de Poolse land- en luchtmacht die in september 1939, na de overweldiging van Polen door het Duitse leger uitweken naar Frankrijk, waar ook de Poolse regering haar toevlucht had gezocht. Na de capitulatie van het Franse leger in juni 1940, slaagden de Poolse militairen er opnieuw in aan Duitse krijgsgevangenschap te ontkomen. Zij wisten via Spanje en Gibraltar Engeland te bereiken. Daar formeerden zij o.m. de Eerste Poolse Pantserdivisie onder commando van Generaal Majoor Stanislaw Maczek en de Eerste Poolse Onafhankelijke Parachutistenbrigade.

Na de landingen in NormandiÃ« in juni 1944 bevochten deze Polen met de geallieerden de bevrijding van West Europa. In Nederland streden zij in Zeeuws-Vlaanderen, West Brabant, in de slag om Arnhem en in Groningen en Drenthe. Meer dan 500 gesneuvelde Poolse soldaten en vliegers vonden in ons land hun laatste rustplaats, 163 van hen hier in Breda, dat op 29 oktober 1944 door de Eerste Poolse Pantserdivisie werd bevrijd